, ,AD l. sensualdum LUDOV. wlnslsn. xl

quaestiones movendo, vel rationes explicando, vel breviter
significata uberius persequendo proponant. Certe peritus do-
cendi praeceptor iis insistens, quibus Sallustium illustrare stu-
dui, plurimam habcbit copiam ingenii discipulorum excitandi et
ad accuratam linguae latinae cognitionem informandi, neque
hoc verendum erit, ne, quae adiuvando atque promovendo

’ intellectui destinata sunt, torpedinem potius quarn alacritatem

ingeniis iniiciant3 nam qui sperent subitum se in scholis prae-
sidium ignaviae suae 'aut inscitiae occultationem ex annota-
tionibus quaerere posse, vel plurimis vel omnibus locis oppido
fallantur. Alterum genus est non adolescentium litteris operam
dantium, sed virorum, qui ingyrum negotiorum compulsi et
muneris occupationibus distenti tamen ingenium torpescere no·
lunt, sed insito veterum auctorum amore ducti ad refovenda γ,
antiquitatis studia praeter alios scriptores etiarn Sallustium ad
manus sumere cupiunt, quo legendo animum recreent. Νί-
hil honestius hoc genero ac laude dignius. Sed si nihilomi-
nus pauciores desiderio suo satisfaciunt, caussa eius rei non
in ipsis, sed in incommoda editionum, quibus uti coguntur,
condicione posita est. Tantum enim abest, ut idoneis ad au-
ctorem sine molestia intelligendum adminiculis excitentur, ut
mirum non sit, si vel incidant in spinosas disputationes de
variis lectionibus, vel in longis quaestionibus grammaticis hae-
rere cogantur, delocis autem difficilibus frustra explicationem

quaerant, valde eos refrigerari, et plerumque taedium magis

quam voluptatem ex instituta lectione capere. His igitur si,
‚ quantum possem, subvenirem et simpliciore eaque magis astricta
interpretandi ratione eorum studiis consulerem, operae pre-
tium me fecisse putavi.

Haec fere sunt, quae Vobis, Viri illustrissimi, de insti-
tuti mei consilio breviter exponenda habui. Opella mea ut
certe ab externa specie, chartarum bonitate et typorum nitore
effecta, aliquam commendationem haberet, bibliopolae ho'-
nestissimi liberalitate provisum est. Quam formae elegantiam

 

